A kormány vevőknek tekinti az embereket
2007.05.22.

            Orbán Viktor a Hír TV vendége volt.
        


Az interjú során Orbán Viktor többek között arról beszélt, hogy az országot jelenleg vezető politikusok úgy viselkednek, mint ahogyan a reklámok: vevőknek tekintik az embereket, akikből hasznot akarnak húzni, és a Fidesznek az a célja, hogy ezt megakadályozza. Az elnök a hangsúlyt az igazságosságra helyezte, mondván: harcolniuk kell az ellen, hogy csak a kiváltságosoké legyen a világ, s hogy akik nem tartoznak ebbe a kasztba, azok nem boldogulhatnak. A Fidesz azt kéri a polgároktól, hogy építsék fel az új, erős Magyarországot. Erős mezőgazdaságra, erős vidékre, erős falura van szükség, ami csak akkor valósul meg, ha az ellátottság szempontjából nem lesz különbség egy falusi és budapesti kerületi lakos között. Orbán Viktor szerint ezt többek között úgy lehet elérni, ha nem zárják be az iskolákat, és ha mindenhol biztosítják azt, hogy a vidéki emberek is csatlakozhassanak a világhálóhoz.


orbanviktor.hu
